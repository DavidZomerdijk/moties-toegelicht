---
layout: motie
---
## Titel
Onderwijs aan vreemdelingen
## Onderwerp
Motie van de leden Westerveld en Van Meenen over een regeling om voor vluchtelingstudenten en jongeren die in afwachting zijn van een verblijfsstatus standaard het wettelijk collegegeld te vragen
## Samenvatting & Implicatie:

Deze motie van de leden Westerveld en Van Meenen vraagt de regering om in samenspraak met onderwijsinstellingen en belangenorganisaties voor het voorjaar 2023 een regeling te treffen waardoor voor vluchtelingstudenten en jongeren die in afwachting zijn van een verblijfsstatus standaard het wettelijk collegegeld wordt gevraagd. Deze motie heeft als doel om de financiële drempel voor deze studenten te verlagen, zodat zij toegang krijgen tot onderwijs, ongeacht hun financiële situatie.
## Orginele text:


Tweede Kamer der Staten-Generaal

2

Vergaderjaar 2022–2023

34 334

Onderwijs aan vreemdelingen

Nr. 26

MOTIE VAN DE LEDEN WESTERVELD EN VAN MEENEN
Voorgesteld 1 februari 2023
De Kamer,
gehoord de beraadslaging,
constaterende dat vluchtelingstudenten, jongeren zonder de juiste
verblijfspapieren en jongeren die nog in afwachting zijn van een besluit
op een asielaanvraag worden beschouwd als internationale studenten;
constaterende dat veel van deze studenten niet afkomstig zijn uit de
Economische Europese Ruimte (EER) en dat niet-EER-studenten het vaak
veel hogere instellingscollegegeld betalen;
constaterende dat sommige van deze studenten in Nederland geboren en
getogen zijn;
overwegende dat vluchtelingen in tegenstelling tot internationale
studenten uit nood hier zijn en niet kunnen kiezen naar welk land ze gaan
om te studeren, alsmede vaak weinig financiële ruimte hebben en deze
vergelijking dus mank gaat;
overwegende dat onderwijs aan deze studenten niet zou moeten
afhangen van de goede wil van onderwijsinstellingen;
verzoekt de regering om in samenspraak met onderwijsinstellingen en
belangenorganisaties voor het voorjaar 2023 een regeling te treffen
waardoor voor vluchtelingstudenten en jongeren die in afwachting zijn
van een verblijfsstatus standaard het wettelijk collegegeld wordt
gevraagd,
en gaat over tot de orde van de dag.
Westerveld
Van Meenen

kst-34334-26
ISSN 0921 - 7371
’s-Gravenhage 2023

Tweede Kamer, vergaderjaar 2022–2023, 34 334, nr. 26


## Prompt:
Samenvatting van bovenstaande text en impact van de motie, kort en bondig:

## Orgineel:
[pdf](https://gegevensmagazijn.tweedekamer.nl/OData/v4/2.0/Document(bba9eab7-90ff-490b-aeb7-9a7782aebf99)/resource)
