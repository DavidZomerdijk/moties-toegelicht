## Titel
Hoger Onderwijs-, Onderzoek- en Wetenschapsbeleid
## Onderwerp
Motie van het lid Omtzigt c.s. over het ontwikkelen en handhaven van heldere normen voor de onderwijstaal Nederlands 
## Samenvatting & Implicatie:

Deze motie roept de regering op om heldere normen te ontwikkelen en te handhaven voor het gebruik van de Nederlandse taal in het hoger onderwijs. De regering wordt gevraagd om voor 1 juni 2023 een rapport te presenteren over de normen en de handhaving hiervan. Deze motie heeft als doel om de kwaliteit van het Nederlands in het hoger onderwijs te verbeteren en de taalvaardigheid van studenten te bevorderen.
## Orginele text:


Tweede Kamer der Staten-Generaal

2

Vergaderjaar 2022–2023

31 288

Hoger Onderwijs-, Onderzoek- en
Wetenschapsbeleid

Nr. 1008

MOTIE VAN HET LID OMTZIGT C.S.
Voorgesteld 31 januari 2023
De Kamer,
gehoord de beraadslaging,
constaterende dat artikel 1.3, lid 5 van de Wet op het hoger onderwijs en
wetenschappelijk onderzoek stelt dat de universiteiten, levensbeschouwelijke universiteiten, hogescholen en de Open Universiteit zich in het kader
van hun werkzaamheden op het gebied van het onderwijs wat betreft
Nederlandstalige studenten mede richten op de bevordering van de
uitdrukkingsvaardigheid in het Nederlands;
constaterende dat artikel 7.2 van de Wet op het hoger onderwijs en
wetenschappelijk onderzoek stelt dat het onderwijs wordt gegeven en de
examens worden afgenomen in het Nederlands, waarbij in afwijking van
de eerste volzin een andere taal kan worden gebezigd:
• wanneer het een opleiding met betrekking tot die taal betreft;
• wanneer het onderwijs betreft dat in het kader van een gastcollege
door een anderstalige docent gegeven wordt;
• indien de specifieke aard, de inrichting of de kwaliteit van het
onderwijs dan wel de herkomst van de studenten daartoe noodzaakt,
overeenkomstig een door het instellingsbestuur vastgestelde
gedragscode;
constaterende dat de invulling van beide artikelen niet altijd helemaal
duidelijk is en dat het aan handhaving ontbreekt;
verzoekt de regering heldere normen te ontwikkelen voor deze artikelen
en te bevorderen dat de inspectie deze normen publiceert en handhaaft
voor de invulling van deze twee artikelen;
verzoekt de regering wat betreft het onderwijs in de bachelorfase over de
normen en de handhaving voor 1 juni 2023 aan de Kamer te rapporteren,

kst-31288-1008
ISSN 0921 - 7371
’s-Gravenhage 2023

Tweede Kamer, vergaderjaar 2022–2023, 31 288, nr. 1008

1



en gaat over tot de orde van de dag.
Omtzigt
Bisschop
Eerdmans
Kwint
Beertema

Tweede Kamer, vergaderjaar 2022–2023, 31 288, nr. 1008

2


## Prompt:
Samenvatting van bovenstaande text en impact van de motie, kort en bondig:

## Orgineel:
[pdf](https://gegevensmagazijn.tweedekamer.nl/OData/v4/2.0/Document(9d457abc-eb5b-4b10-9726-43527cfb81d3)/resource)
