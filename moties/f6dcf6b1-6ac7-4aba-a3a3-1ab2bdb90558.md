---
layout: motie
---
## Titel:
Internationaal fiscaal (verdrags)beleid
## Onderwerp:
Motie van het lid Romke de Jong over verkennen of internationale afspraken kunnen worden gemaakt over de aanpak van belastingontwijking door hyperrijken
## Implicaties:

Als de motie wordt aangenomen dan zal de regering verkennen of internationale afspraken kunnen worden gemaakt over de aanpak van belastingontwijking door hyperrijken, met inachtneming van de openbaarheid van gegevens over belastingontwijking door particulieren.
## Samenvatting:

De Kamer verzoekt de regering te verkennen of internationale afspraken kunnen worden gemaakt over de aanpak van belastingontwijking door hyperrijken, met inbegrip van de openbaarheid van gegevens over belastingontwijking door particulieren, om effectievere maatregelen te kunnen treffen.
## Orginele text:


Tweede Kamer der Staten-Generaal

2

Vergaderjaar 2022–2023

25 087

Internationaal fiscaal (verdrags)beleid

Nr. 307

MOTIE VAN HET LID ROMKE DE JONG
Voorgesteld 23 februari 2023
De Kamer,
gehoord de beraadslaging,
overwegende dat internationale afspraken binnen de OESO over de
aanpak van belastingontwijking door bedrijven en internationale
informatie-uitwisseling hebben geleid tot een effectieve aanpak van
belastingontwijking zoals een minimumwinstbelasting en de
DAC-richtlijnen;
overwegende dat ook belastingontwijking door hyperrijken niet alleen
binnen de Nederlandse landsgrenzen plaatsvindt;
constaterende dat naar aanleiding van het ibo Vermogensverdeling
jaarlijks de meest opmerkelijke belastingconstructies door de Belastingdienst worden gedeeld;
constaterende dat inzicht in internationale belastingontwijkingsconstructies door particuliere hyperrijken daar een nuttige aanvulling op kan
zijn om te komen tot effectieve maatregelen;
overwegende dat internationale samenwerking cruciaal is om in beeld te
krijgen welke internationale ontwijkingsconstructies bestaan onder
particuliere hyperrijken;
verzoekt de regering te verkennen of internationale afspraken kunnen
worden gemaakt over de aanpak van belastingontwijking door hyperrijken
en hierbij in ieder geval te kijken naar de openbaarheid van gegevens over
belastingontwijking door particulieren om hiermee effectievere maatregelen te kunnen treffen,
en gaat over tot de orde van de dag.
Romke de Jong

kst-25087-307
ISSN 0921 - 7371
’s-Gravenhage 2023

Tweede Kamer, vergaderjaar 2022–2023, 25 087, nr. 307


## Prompt samenvatting:
Samenvatting van bovenstaande motie, kort en bondig:


## Prompt implicaties:
De gevolgen / implicaties van deze motie in 1 korte zin samengevat, beginnend met 'Als de motie wordt aangenomen dan' 

## Orgineel:
[pdf](https://gegevensmagazijn.tweedekamer.nl/OData/v4/2.0/Document(f6dcf6b1-6ac7-4aba-a3a3-1ab2bdb90558)/resource)
